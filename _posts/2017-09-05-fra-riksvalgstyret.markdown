---
title: Fra Riksvalgstyret (5. september 2017)
author: Siri Dolven (Avdelingsdirektør, KMD) og Marie Svendsen Mjøsund (Seniorrådgiver, KMD)
layout: post
date: 2017-09-05
description:
---

Spørsmål til Riksvalgstyret om opptelling av stemmer ved valget 2017
Vi viser til henvendelse datert 30. august til riksvalgstyret, og henvendelse til riksvalgstyret,
Kommunal- og moderniseringsdepartementet og Valgdirektoratet datert 5. august om
opptelling av stemmer.
Kommunal- og moderniseringsdepartementet er sekretariat for riksvalgstyret. Siden dette er
et praktisk spørsmål har vi avklart med leder av riksvalgstyret at svaret sendes fra oss. Tall i
svaret er hentet inn fra kommunene av Valgdirektoratet.

1. __Tilsammen hvor mange stemmeberettigede bor i kommuner hvor
valgdagsstemmene ikke ville ha blitt manuelt talt?__
128 kommune hadde planlagt å skanne både i den foreløpig og den endelig opptellingen.
Antall stemmeberettigede i disse 128 kommunene ca. 1 193 000.
2. __Av disse, hvor mange bor i kommuner hvor alle maskinelle tellinger skulle foregå i samme lokale?__
Det må antas at de kommunene som hadde planlagt maskinell opptelling i både foreløpig og
endelig telling ville gjøre det i samme lokale da skannere vanligvis settes opp sentralt i
kommunen.
3. __Omtrentlig hvor mange forhåndsstemmer skulle bli telt bare maskinelt før fredag?__
Forhåndsstemmene telles først opp på valgdagen. Det er ingen opptelling av
forhåndsstemmer før mottak av forhåndsstemmer avsluttes 8. september. Det var 175
kommuner som hadde planlagt å telle forhåndsstemmene ved bruk av skanner.
4. __Hvordan håndteres det hvis den manuelle og den maskinelle tellingen ikke stemmer overens?__
Ved avvik mellom foreløpig og endelig opptelling, skal det telles på nytt. Alle avvik skal
protokolleres og forklares.
5. __Hvis det utløser en omtelling - hvordan foretas denne omtellingen - manuelt eller maskinelt?__
Hvordan kommunene velger å gjennomføre omtellingen er opp til valgstyret i den enkelte
kommune, og vurderes fra situasjon til situasjon. Ofte gjøres dette maskinelt.
I år må alle kommuner gjennomføre den foreløpige tellingen manuelt. Ved manuell telling,
legges stemmesedlene i bunker etter parti. Når disse partifordelte bunkene deretter skannes,
vil det også bli enklere å identifisere bakgrunn for eventuelle avvik.
6. __Vil tallene fra den foreløpige tellingen publiseres?__
Valgstyret skal protokollere både den foreløpige og den endelige opptellingen i sin møtebok.
Dette følger med til fylkesvalgstyrets kontroll. Evt. avvik kommenteres også i
fylkesvalgstyrets møtebok. Alle møtebøker er offentlige dokumenter, og kan normalt finnes
på kommunens/fylkeskommunenes nettsider.