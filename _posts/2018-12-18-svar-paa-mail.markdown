---
title: Departementet foretar ingen kontroll av opptellinger (Svar på mail)
author: KMD
layout: post
date: 2018-12-18
description: Svar på henvendelse om EVA Skanning
image: "/images/norway-3875663_640.jpg"
image_alt: Norway Oslo December Architecture Norge Christmas
---
"Vi viser til din henvendelse fra 7. desember 2018 om oversikt over forskjeller mellom manuell
og maskinell telling på landsbasis.

Valggjennomføringen er desentralisert i Norge, med mye ansvar og myndighet på lokalt
folkevalgt nivå. Valgloven bygger på at det er kommuner og fylkeskommuner som er
ansvarlige for å gjennomføre valg. Kommunene er ansvarlige for å sørge for en korrekt
valggjennomføring og at opptellingen gjennomføres på en god måte lokalt. Det er
kommunene og fylkeskommunene selv som godkjenner opptellinger og valgoppgjør, og som
fordeler mandater på kommuner og fylker. Det er lange tradisjoner for denne rollefordelingen
i Norge. Alle opptellinger skal protokolleres, og disse protokollene skal godkjennes av
valgstyrene og fylkesvalgstyrene.

Departementet foretar ingen kontroll av opptellinger, og har derfor ingen sammenstilling av
forskjellen mellom foreløpig og endelig opptelling gjort hos kommunene. Årsaken til avvik
skal fremkomme av protokollene. Det er for øvrig satt i gang et arbeid for å gjøre
protokollene mer leservennlige og mer egnete til å vise ulike avvik."

[Orginalt svar i PDF](/docs/2018-12-18-HenvendelseOmEVASkanning.pdf)